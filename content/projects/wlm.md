---
title: উইকি লাভস মনুমেন্টস বাংলাদেশ
logo: https://upload.wikimedia.org/wikipedia/commons/7/72/WLM_Logo_Bangladesh.svg
cover: https://upload.wikimedia.org/wikipedia/commons/5/5a/Sat_gambuj_mosque.jpg
wiki: https://commons.wikimedia.org/wiki/Commons:Wiki_Loves_Monuments_in_Bangladesh
lead: উইকি লাভস মনুমেন্টস একটি আন্তর্জাতিক আলোকচিত্র প্রতিযোগিতা যা উইকিমিডিয়া প্রকল্পের মাধ্যমে–প্রধানত উইকিপিডিয়া ও উইকিমিডিয়া কমন্সের মাধ্যমে–সারা বিশ্বের ঐতিহাসিক স্থানগুলোর প্রচার করে। 
---
উইকি লাভস মনুমেন্টস একটি আন্তর্জাতিক আলোকচিত্র প্রতিযোগিতা যা উইকিমিডিয়া প্রকল্পের মাধ্যমে–প্রধানত উইকিপিডিয়া ও উইকিমিডিয়া কমন্সের মাধ্যমে–সারা বিশ্বের ঐতিহাসিক স্থানগুলোর প্রচার করে। 

সবাই যেন অংশ নিতে পারে, তাই প্রতিযোগিতায় অংশগ্রহণ সম্পূর্ণ উন্মুক্ত। এতে বাংলাদেশের বিভিন্ন স্তম্ভ, সৌধ বা স্থানের যেকোন ছবি জমা দিতে উৎসাহিত করা হয়। সাধারণত সেপ্টেম্বর বা অক্টোবর মাসে এটি আয়োজিত হবে থাকে। বাংলাদেশে থাকা বিখ্যাত স্মৃতিসৌধ ও ঐতিহ্যবাহী স্থানগুলো বিশ্বের কাছে তুলে ধরার এটি একটি বড় সুযোগ এবং প্রতিযোগিতায় ছবি জমা দেওয়ার মাধ্যমে আপনি আপনার অঞ্চলের ঐতিহ্যটি বিশ্বের কাছে তুলে ধরতে পারেন। আপনি যে কোনও ক্যামেরা থেকে ছবি তুলতে পারেন এবং সেগুলো এখানে আপলোড করতে পারেন। আপনি এমনকি আপনার পূর্বসময়ে তোলা ছবিগুলোও প্রতিযোগিতার জন্য আপলোড করতে পারেন। 

উইকি লাভস মনুমেন্টস একটি বার্ষিক প্রতিযোগিতা, আপনি যত বেশি ছবি আপলোড করবেন, জাতীয় স্তরে এবং আন্তর্জাতিক স্তরে আপনার পুরস্কার জয়ের সম্ভাবনা তত বেশি থাকবে এবং আপনি আপনার দেশকে গর্বিত করতে পারবেন। এই বছরের প্রতিযোগিতায় কোন দেশগুলো অংশ নিচ্ছে তার খোঁজ নিতে অনুগ্রহ করে আন্তর্জাতিক ওয়েবসাইট দেখুন।

## প্রতিযোগিতার নিয়মাবলী
অংশগ্রহণের নিয়ম সহজ। এই প্রতিযোগিতায় অংশগ্রহণের জন্য কয়েকটি নিয়ম মেনে চলতে হবে। সেগুলো হল:

* ছবি নিজের তোলা ও নিজের আপলোড করা হতে হবে (আপনি অতীতে আপনার তোলা ছবিও আপলোড করতে পারবেন);
* ছবি ১-৩১ অক্টোবর ২০২৪-এর মধ্যে আপলোড করতে হবে;
* আপলোড প্রক্রিয়া চলাকালীন, আপনি ছবিটি পুনঃব্যবহার করার জন্য সিসি-বাই-এসএ ৪.০ লাইসেন্সে প্রকাশ করছেন বলে ধরে নেওয়া হবে;
* ছবিটি আমাদের তালিকাভুক্ত কোনও স্তম্ভ বা সৌধ বা স্থানের হতে হবে;
* ছবিতে কোনও ওয়াটার মার্ক/জলছাপ থাকা চলবে না;
* ছবিতে অতিরিক্ত কোনও পরিবর্তন বা সম্পাদনা করা যাবে না;

এছাড়াও, কিছু ব্যবহারিক নিয়ম রয়েছে:

* আপনার উইকি অ্যাকাউন্টে একটি সক্রিয় ই-মেইল ঠিকানা যুক্ত থাকতে হবে (এখানে গিয়ে যোগ করা যাবে);
* যদি কোনও কারণে কমন্স থেকে কোনও ছবি মুছে ফেলা হয়, তবে সেই ছবি স্বয়ংক্রিয়ভাবে প্রতিযোগিতা থেকে অযোগ্য বিবেচিত হবে;
* ছবি তোলার সময় ও আপলোড করার সময় উক্ত জায়গার আইন মেনে চলার দায়িত্ব আপনার।
* অক্টোবরে, আপনি আপনার পরিদর্শন করা স্তম্ভ বা সৌধ বা স্থানের যতখুশি তত ছবি (পুরানো বা নতুন) আপলোড করতে পারেন। মাসের শেষে, জাতীয় বিচারকগণ আলোকচিত্রগুলোর মূল্যায়ন করবে এবং বাংলাদেশ থেকে নির্বাচিত সেরা ১০টি ছবি আন্তর্জাতিক প্রতিযোগিতায় প্রতিনিধিত্ব করার জন্য জমা দেওয়া হবে।

## বিচারের মানদণ্ড
বিচারকগণ নিম্নলিখিত মানদণ্ড বিবেচনা করে স্থানীয় ও আন্তর্জাতিক প্রতিযোগিতার বিজয়ীদের নির্ধারণ করবেন (কোন নির্দিষ্ট অনুক্রমে নয়):

কারিগরী গুণমান (তীক্ষ্নতা, আলোর ব্যবহার, দৃষ্টিকোণ ইত্যাদি);
মৌলিকত্ব ও সৃজনশীলতা;
সম্ভাব্য শিক্ষামূলক উপকারিতা এবং উইকিমিডিয়া প্রকল্পে চিত্রের সামগ্রিক মান (এটির লাইসেন্স সহ);
ছবির কম্পোজিশন বা বস্তুসমষ্টি ও সুশৃঙ্খল একত্রীকরণ
এছাড়া যে ছবিগুলো সেরা ১০-এ থাকবে, আমরা সেগুলো উইকিমিডিয়া কমন্সের প্রধান পাতায় দেখানোর জন্য মনোনয়ন দিব।